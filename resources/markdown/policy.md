# นโยบายการคุ้มครองข้อมูลส่วนบุคคล

สโมสรนิสิตคณะแพทยศาสตร์ จุฬาลงกรณ์มหาวิทยาลัย ("สโมสร") เคารพในสิทธิส่วนบุคคลและให้ความสำคัญต่อการคุ้มครองข้อมูลส่วนบุคคลของสมาชิกสโมสร จึงได้จัดทำนโยบายการคุ้มครองข้อมูลส่วนบุคคล ของระบบบริหารงานสโมสร สโมสรนิสิตคณะแพทยศาสตร์ จุฬาลงกรณ์มหาวิทยาลัย ("นโยบายฯ") ขึ้น เพื่อให้เจ้าของข้อมูลส่วนบุคคลเชื่อมั่นว่าสโมสรจะดูแลรักษาข้อมูลส่วนบุคคลและจัดให้มีมาตรการรักษาความมั่นคงปลอดภัยที่เหมาะสม

สโมสรแนะนำให้ผู้ใช้งานเว็บไซต์ศึกษาและทำความเข้าใจในนโยบายการคุ้มครองข้อมูลส่วนบุคคลนี้ ซึ่งได้เผยแพร่ไว้บนเว็บไซต์ของสโมสร ที่ admin.docchula.com ทั้งนี้ หากท่านมีข้อสงสัยในรายละเอียดใด ท่านสามารถติดต่อกับสโมสรได้ผ่านทางอีเมล itdivision@docchula.com

## 1. การเก็บรวบรวมข้อมูลส่วนบุคคล

การจัดเก็บรวบรวมข้อมูลส่วนบุคคลของผู้ใช้งานเว็บไซต์นี้จะใช้วิธีการที่ชอบด้วยกฎหมายและเป็นธรรม และจัดเก็บข้อมูลเท่าที่จำเป็นเพื่อการดำเนินงานตามภารกิจของสโมสร และตามที่กฎหมายกำหนด ได้แก่ ชื่อ อีเมล เลขประจำตัวนิสิต เลขประจำตัวบัญชีผู้ใช้ Google และข้อมูลที่จำเป็นต่อการให้บริการโดยปกติและการรักษาความปลอดภัยของคอมพิวเตอร์แม่ข่าย ซึ่งรวมถึง หมายเลขไอพี เว็บไซต์ที่เข้าชมก่อนหน้า และประเภทของโปรแกรมเว็บเบราเซอร์

ข้อมูลที่รวบรวมจากเว็บไซต์นี้ จะถูกนำไปรวมกับข้อมูลที่ได้จากจุฬาลงกรณ์มหาวิทยาลัย เพื่อตรวจสอบความถูกต้องของข้อมูล และเพื่อประกอบการดำเนินงานตามภารกิจของสโมสร

เว็บไซต์นี้มีการเชื่อมต่อกับ Google เพื่อยืนยันตัวตนผู้ใช้งาน ท่านสามารถดูนโยบายการคุ้มครองข้อมูลของ Google ได้ที่ https://policies.google.com/privacy

## 2. คุณภาพของข้อมูลส่วนบุคคล

สโมสร มีการรวบรวมและจัดเก็บข้อมูลส่วนบุคคลของผู้ใช้งานเว็บไซต์เพื่อนำไปใช้ประโยชน์ต่อการดำเนินงานตามภารกิจ โดยสโมสรจะให้ความสำคัญถึงความถูกต้อง ครบถ้วน และเป็นปัจจุบันของข้อมูลที่จัดเก็บ

## 3. วัตถุประสงค์ในการจัดเก็บข้อมูลส่วนบุคคล

สโมสรมีความจำเป็นต้องรวบรวม จัดเก็บ และใช้ข้อมูลส่วนบุคคลผ่านเว็บไซต์นี้ เพื่อประกอบการเก็บข้อมูลการดำเนินงานโครงการต่าง ๆ ของสโมสร ตามภารกิจของคณะแพทยศาสตร์ จุฬาลงกรณ์มหาวิทยาลัย

ทั้งนี้ หากภายหลัง สโมสรมีการเปลี่ยนแปลงวัตถุประสงค์ในการเก็บรวบรวมข้อมูลส่วนบุคคล สโมสรจะแจ้งให้ผู้ใช้งานเว็บไซต์ทราบและขอความยินยอม โดยให้มีการบันทึกการแก้ไขเพิ่มเติมไว้เป็นหลักฐานด้วย

## 4. ข้อจำกัดในการนำข้อมูลส่วนบุคคลไปใช้

ข้อมูลที่รวบรวมจากเว็บไซต์นี้ จะถูกใช้ภายในคณะแพทยศาสตร์ จุฬาลงกรณ์มหาวิทยาลัยและสโมสรเท่านั้น โดยจะไม่มีการเปิดเผยข้อมูลส่วนบุคคลสู่สาธารณะ เว้นแต่ได้รับคำยินยอม หรือเพื่อปฏิบัติตามกฎหมายที่เกี่ยวข้อง

## 5. การรักษาความมั่นคงปลอดภัย

สโมสรมีมาตรการในการรักษาความมั่นคงปลอดภัยข้อมูลส่วนบุคคลอย่างเหมาะสม ซึ่งรวมทั้งการป้องกันการเข้าถึง-แก้ไข-สูญหายของข้อมูลส่วนบุคคลโดยมิชอบ และการบันทึกผู้เข้าชมเว็บไซต์ (Log)

การเชื่อมต่อมายังเว็บไซต์นี้ถูกเข้ารหัสตามมาตรฐาน TLS (HTTPS) ทำให้ผู้อื่นไม่สามารถดักฟังข้อมูลได้ แม้เข้าถึงผ่านเครือข่ายสาธารณะ

## 6. การเปิดเผยเกี่ยวกับการดำเนินการ แนวปฏิบัติ และนโยบายที่เกี่ยวกับข้อมูลส่วนบุคคล

สโมสรจะเปิดเผยแนวนโยบาย และแนวปฏิบัติในการคุ้มครองข้อมูลส่วนบุคคลนี้ และหากมีการแก้ไขปรับปรุง สโมสรจะดำเนินการเผยแพร่ผ่านเว็บไชต์นี้

กรณีที่ผู้ใช้งานเว็บไซต์ต้องการตรวจดูความมีอยู่ ลักษณะของข้อมูลส่วนบุคคล / วัตถุประสงค์ของการนำข้อมูลไปใช้ / ผู้ควบคุมและสถานที่ทำการของผู้ควบคุมข้อมูลส่วนบุคคล สามารถขอตรวจดูได้โดยติดต่อที่สโมสรนิสิตคณะแพทยศาสตร์ จุฬาลงกรณ์มหาวิทยาลัย หรือผ่านทางอีเมล itdivision@docchula.com

## 7. การมีส่วนร่วมของเจ้าของข้อมูล

สโมสรจะเปิดเผยรายละเอียดข้อมูลส่วนบุคคลต่อเมื่อได้รับคำร้องขอจากเจ้าของข้อมูล ผู้สืบสิทธิ ทายาท ผู้แทนโดยชอบธรรม หรือผู้พิทักษ์ตามกฎหมาย โดยการแจ้งการร้องขอเป็นลายลักษณ์อักษร และในกรณีที่เจ้าของข้อมูล ผู้สืบสิทธิ ทายาท ผู้แทนโดยชอบธรรม หรือผู้พิทักษ์ตามกฎหมาย มีการคัดค้านการจัดเก็บ ความถูกต้อง หรือการกระทำใด ๆ เช่น การแจ้งดำเนินการปรับปรุงแก้ไขข้อมูลส่วนบุคคลหรือลบข้อมูลส่วนบุคคล ฯลฯ สโมสรจะดำเนินการบันทึกหลักฐานคำคัดค้านดังกล่าวไว้เป็นหลักฐานด้วย

## 8. ความรับผิดชอบของบุคคลซึ่งทำหน้าที่ควบคุมข้อมูลส่วนบุคคล

สโมสรกำหนดให้ผู้เกี่ยวข้องซึ่งมีหน้าที่รับผิดชอบในการดูแลการจัดเก็บ การใช้ และการเปิดเผยข้อมูลส่วนบุคคลของผู้ใช้งานเว็บไซต์ ต้องปฏิบัติตามนโยบายในการคุ้มครองข้อมูลส่วนบุคคล และมาตรการในการรักษาความมั่นคงปลอดภัยของระบบเทคโนโลยีสารสนเทศ

ข้อมูลที่ถูกจัดเก็บนี้ จะถูกควบคุมและประมวลผลโดยฝ่ายเทคโนโลยีสารสนเทศ และคณะกรรมการบริหารสโมสร ซึ่งสามารถติดต่อได้ผ่านทางอีเมล itdivision@docchula.com

## 9. การใช้คุกกี้ (Cookies)

คุกกี้ (Cookies) หมายถึง ข้อมูลขนาดเล็กที่เว็บไซต์ส่งไปเก็บไว้กับเจ้าของข้อมูลส่วนบุคคลที่เข้าชมเว็บไซต์ เพื่อช่วยให้เว็บไซต์จดจำข้อมูลเข้าชมของเจ้าของข้อมูลส่วนบุคคล เช่น ผู้ใช้ของระบบ หรือการตั้งค่าอื่น ๆ เมื่อเจ้าของข้อมูลส่วนบุคคลเข้าชมเว็บไซต์ในครั้งถัดไป เว็บไซต์จะจดจำได้ว่าเป็นผู้ใช้ที่เคยเข้าใช้บริการแล้ว และตั้งค่าตามที่เจ้าของข้อมูลส่วนบุคคลกำหนด จนกว่าเจ้าของข้อมูลส่วนบุคคลจะลบคุกกี้ (Cookies) หรือไม่อนุญาตให้คุกกี้ (Cookies) นั้นทำงานอีกต่อไป

เจ้าของข้อมูลส่วนบุคคลสามารถที่จะยอมรับหรือไม่รับคุกกี้ (Cookies) ก็ได้ จากการตั้งค่าของโปรแกรมเว็บเบราเซอร์ที่ใช้งาน ในกรณีที่เลือกที่จะไม่รับหรือลบคุกกี้ (Cookies) เว็บไซต์อาจจะไม่สามารถให้บริการหรือไม่สามารถแสดงผลได้อย่างถูกต้อง

ปรับปรุงล่าสุด 24 กุมภาพันธ์ 2565
